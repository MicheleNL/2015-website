---
title: 'Micro-interacties, het zijn de kleine dingen die het doen'
author: Michèle
layout: post
image:
  feature: post-image-faucet.jpg
  thumbnail: post-thumbnail-faucet.jpg
permalink: /web-development/micro-interacties/
categories:
  - Web Development
---

<em>Dit artikel verscheen 14 augustus 2014 op <a href="http://www.occhio.nl/blog/micro-interacties-het-zijn-de-kleine-dingen-die-het-doen/">www.occhio.nl</a></em>

##Micro-interacties zie je overal
Je doet een lamp aan of uit door de schakelaar om te zetten, de TV zet je aan of uit door een druk op de knop, en je verwarmt je oven op zijn beurt weer door aan een knop te draaien. Ook al sta je er niet bij stil, dit soort kleine interacties kom je ook tegen in elke app, website of softwareprogramma. Je kunt ze soms over het hoofd zien, maar soms vallen ze juist op doordat ze zo interessant of memorabel zijn.

<img src="/assets/images/post-image-micro-01.gif">
<span class="caption">Na het opslaan van je gegevens bedankt Twitter je met deze vogelexplosie.</span>

##Maar wat zijn micro-interacties nu precies?
Een micro-interactie is een moment van interactie tussen de gebruiker en een klein, enkelvoudig taakgericht onderdeel van bijvoorbeeld een website, app of softwareprogramma. Het zijn dus kleine acties die maar één taak volbrengen.

Binnen applicaties uiten micro-interacties zich vaak als een kleine visuele gebeurtenis na een actie van de gebruiker.

Als je een website bezoekt kom je al snel in aanraking met een micro-interactie. Het aanpassen van een instelling, het liken van een post op Facebook, inloggen, je inschrijven voor een nieuwsbrief, het zijn allemaal micro-interacties!

##Micro-interacties zijn het feel-deel van look and feel
Wanneer een micro-interactie **goed is uitwerkt**, bijvoorbeeld door een intuïtieve animatie te gebruiken of een online proces te laten lijken op een alledaags herkenbaar proces, zou het wel eens die memorable feature kunnen blijken te zijn waardoor gebruikers je website of app meer waarderen.

De beste producten blinken vaak uit in twee dingen: de features en de details. Features weten mensen in eerste instantie naar het product te lokken en details houden ze vaak daar. Micro-interacties zijn deze details, ze zijn het feel-deel van look and feel.

##Het nut van micro-interacties
Micro-interacties kunnen de algehele interactie die je hebt met een website tot leven brengen, veel leuker maken en gebruiksvriendelijker laten verlopen. Als een website-bezoeker niet weet wat er van hem of haar verwacht wordt, zal dit frustreren en ben je mogelijk de bezoeker voor altijd kwijt. Met micro-interacties kun je het proces een stuk verduidelijken. Een interactie die je duidelijke feedback geeft of een proces helder visualiseert kan heel prettig zijn.


<img src="/assets/images/post-image-micro-02.gif">
<span class="caption">Het verwijderen van een email geeft meer voldoening wanneer je hem zo de prullenbak in swipet.</span>

<img src="/assets/images/post-image-micro-03.gif">
<span class="caption">Hoe je door middel van een micro-interactie  op een intuïtieve manier door een timeline kunt navigeren zie je hier.</span>

Kortom, micro-interacties kunnen je site een stuk leuker en gebruiksvriendelijker maken. Ze maken vaak het verschil tussen websites die we gewoon tolereren en websites die we geweldig vinden.

Zoals de naam al zegt hoeven micro-interacties geen hele grote, complexe features te zijn. Hierdoor kun je ze implementeren in je website zonder een echt grote investering.

<em>Meer weten over micro-interacties of gebruiksvriendelijkheid? Neem dan gerust <a href="http://www.occhio.nl/contact/">contact</a> op.</em>

